<a id="veni_creator_spiritus_hino__pentecostes">
<p class="title">
    Veni Creator Spiritus
</p>
<p class="artist">
    Hino - Pentecostes
</p>
<p class="verse show-chords">
    Veni Creátor Spíritus, méntes tuórum vísita:<br>
    imple supérna grátia quae tu creásti péctora.
</p>
<p class="verse show-chords">
    Qui díceris Paráclitus, altíssimi dónum Déi,<br>
    fons vívus, ígnis, cáritas, et spiritális únctio.
</p>
<p class="verse show-chords">
    Tu septifórmis múnere, dígitus patérnae déxterae,<br>
    tu rite promíssum Pátris, sermóne dítans gúttura.
</p>
<p class="verse show-chords">
    Accénde lúmen sénsibus, infúnd(e) amórem córdibus,<br>
    infírma nóstri córporis virtúte fírmans pérpeti.
</p>
<p class="verse show-chords">
    Hóstem repéllas lóngius, pacémque dónes prótinus:<br>
    ductóre sic te praévio, vitémus ómne nóxium.
</p>
<p class="verse show-chords">
    Per te sciámus da Pátrem, noscámus atque Fílium,<br>
    téqu(e) utriúsque Spíritum credámus ómni témpore. Amen.
</p>
</a>
